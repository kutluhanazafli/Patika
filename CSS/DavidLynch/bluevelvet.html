<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>David Lynch</title>
</head>

<body>
    <center>
        <h1 class="red">David Lynch Film İncelemeleri</h1>
        <nav>
            <a href="index.html">Anasayfa</a> |
            <a href="losthighway.html">Lost Highway</a> |
            <a href="mulhollanddrive.html">Mulholland Drive</a> |
            <a href="bluevelvet.html">Blue Velvet</a>
        </nav>
        <hr>
    </center>
    <center>
        <h1>Blue Velvet Filminin, Freud’un Psikoseksüel Gelişim Teorisi Üzerinden Analizi</h1>
        <br>
        <img src="https://i1.wp.com/filmloverss.com/wp-content/uploads/2019/01/blue-velvet-filmloverss.jpg?w=900&ssl=1"
            alt="">
    </center>
    <p class="font" style="padding:30px">
        Blue Velvet filmi; 1980’li yıllarda, huzurlu görünen, tipik bir Amerikan kasabası olan Lumberton Kasabası’nda
        geçer. Üniversite öğrencisi, sakin bir genç olan Jeffrey Beaumont, babasının kaza geçirip hastahaneye
        kaldırılması sonucu doğduğu kasaba olan Lumberton’a geri döner. Hastahaneden sonra eve giderken, bulduğu kesik
        kulağı, komşuları Dedektif William’a götürür ve kasabanın huzurlu atmosferi bozulur. Dedektifin kızı Sandy’nin
        Jeffrey’e dava hakkında bilgi sağlamasıyla birlikte, Jeffrey ve Sandy olayı araştırmaya başlarlar. Özellikle
        Jeffrey için büyük bir gizem kaynağı olan kesik kulak vakası için Jeffrey, dedektifliğe soyunur. Sandy’nin
        olayın Dorothy Vallens adında şarkıcı bir kadınla ilişkisi olabileceğini söylemesi üzerine Jeffrey, gözlem
        yapmak için Dorothy’i sahnede izlemeye gittiğinde, ondan büyülenerek davayı iyice takıntı hâline getirir.
        <br>
        <br>
        David Lynch’in yönettiği, Blue Velvet filmi birçok sahnesiyle Frued’un psikoseksüel gelişim teorisinden
        yararlanarak simgesel bir anlatımda bulunmuştur. Psikoseksüel gelişim teorisi; Sigmund Freud’un her bireyin
        kişilik gelişiminde doğumundan on sekiz yaşına kadar olan süreçte belirli (oral, anal, fallik, latent, genital)
        dönemlerden geçtiğine dair öne sürdüğü bir kuramdır. Filmde özellikle fallik dönemde ortaya çıkan oedipus
        kompleksi ve kastrasyona (iğdiş edilme korkusu) yönelik simgeler ve sahneler dikkat çekmekte ve psikoseksüel
        gelişim teorisi bağlamında okuma yapmaya imkân tanımaktadır. Hortum, makas, bıçak, silah gibi fallik simgelerin
        film boyunca bolca gösterildiğini görürüz. Henüz filmin başlarında, Jeffrey’nin babası bahçeyi suladığı sırada
        kaza geçirip yere düşer ama o hâldeyken bile hortumu tutuş şekli fallik simge olarak gösterilir. Babasının
        hastahaneye kaldırılması sonucu Jeffrey’nin kasabaya dönmesi ve filmin sonlarına doğru aynı hortumla bahçeyi
        sulaması Freudyen bakış açısıyla yaşlı adamın iktidarını oğluna devredişi olarak okunabilir.
        <br>
        <br>
        Sandy ile birlikte kesik kulak gizeminin Dorothy ile bağlantısı olduğunu öğrenen Jeffrey, ipucu bulmak için
        Dorothy’nin evine gizlice girer. Dorothy eve erken gelince de dolaba saklanır. Fakat dolaptan gelen sesler
        sonucunda Dorothy, Jeffrey’nin varlığından haberdar olur. Eline bir bıçak alıp Jeffrey’i sorgular. Korkarak,
        dolabından kendini dikizleyen yabancının kim olduğunu öğrenmeye çalışır. Freud’a göre kadın iğdiş edilmiştir ve
        ‘iktidar’ sahibi olabilmesinin tek yolu da fallusa ulaşmasından geçer. Bu görüş doğrultusunda; Dorothy’nin
        Jeffrey’i ilk kez gördüğü ve onu elindeki bıçakla tehdit ederek soyduğu sahnede de bıçak, iğdiş edilmiş kadının
        iktidar sahibi olmak istediğini gösterir. Aynı şekilde makas da Frank’in, Dorothy’nin kocası Don’un kulağını
        keserek onu iğdiş ettiği fallik bir simgedir. Dorothy’nin kocasını ve oğlunu kaçıran Frank ise; 50’li yaşlarda,
        sapkınlık derecesinde şiddet ve cinselliğe takıntılı, narsist, oedipus kompleksine sahip, kirli işlerle uğraşan
        bir polistir.
        <br>
        <br>
        Fallik dönemdeki erkek çocuğun annesine duyduğu aşkın/cinsel ilginin baba tarafından cezalandırılacağı korkusu
        ve babayı saf dışı bırakma isteği olan oedipus kompleksi, Frank’te yoğun bir şekilde gözükmektedir. Dorothy,
        Jeffrey’i tehdit ederken, Frank’in eve gelmesiyle birlikte Jeffrey tekrar dolaba saklanır. Freudyen bakışa göre
        başarısız bir fallik dönemin sonucu olarak sadomazoşist zevkler ve cinsel sapkınlıklar ortaya çıkmaktadır.
        Sadomazoşist zevkleri olan Frank, Dorothy’i cinsel ilişki için zorlar. Frank’in sevişirken Dorothy’e “mommy”
        diye seslenip, kendine de hem “baby” hem de “daddy” demesi, oedipus kompleksinin yansımasıdır. Çoğu dönemle
        ilişkili olan skopofilik dürtü (izleme hazzı) hem iki farklı erkek hem de yönetmen ve seyirci tarafından
        “dikizlenen” Dorothy üzerinden gösterilmektedir. Jeffrey’nin dolapta olduğu ve Dorothy ile Frank’i izlediği
        sahnede; Frank, Dorothy’i karşısından izler, izleyici ise hepsini birden izler. Bu sahnede izleyiciyi; hem Frank
        ile hem de Jeffrey ile özdeşleştirilerek, Dorothy üzerinden farklı skopofilik hazlar yaratılır. Aynı zamanda bu
        sahnede hem Frank’in Dororthy’e hem de Dorothy’nin Jeffrey’e söylediği ve bolca tekrar edilen “bana bakma”
        sözünün eril bakışı simgelediği söylenebilir ve kişinin iktidar sahibi olma arzusunu gösterir. Yine bu sahne
        Jeffrey için primal scene (ilksel sahne), yani anne ve babasının cinsel ilişkisine tanık olma, anıdır. Burada
        Jeffrey çocuk olarak konumlanırken, Frank baba figürü, Dorothy de anne figürü olur. Böylece kendisi de oedipus
        kompleksi yaşayan Jeffrey, Frank’i düşmanı olarak görüp, Dorothy’e yardım etmek için gereken içsel motivasyona
        ulaşır. Fallik dönemde gerçekleşen oedipus kompleksi, filmin üç ana karakterini etkisi altına almıştır. En son
        Frank’i öldürdüğünde ise iktidar sahibi olur ve hem gerçek hem de mecazi anlamda görevini tamamlayarak (fallik
        dönemi geçerek), oedipus kompleksini aşmış olur.

    </p>

</body>

</html>