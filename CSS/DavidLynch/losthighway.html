<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>David Lynch</title>
</head>

<body>
    <center>
        <h1 class="red">David Lynch Film İncelemeleri</h1>
        <nav>
            <a href="index.html">Anasayfa</a> |
            <a href="losthighway.html">Lost Highway</a> |
            <a href="mulhollanddrive.html">Mulholland Drive</a> |
            <a href="bluevelvet.html">Blue Velvet</a>
        </nav>
        <hr>
    </center>
    <center>
        <h1>Psikojenik Bir Hafıza Kaybı: Lost Highway</h1>
        <br>
        <img src="https://filmhafizasi.com/wp-content/uploads/2014/03/losthighway4-750x375.jpg"
            alt="”Daha önce tanışmıştık, değil mi?”">
    </center>
    <p class="font" style="padding:30px">
        Sabahın erken saatlerinde anonim bir banliyöde gözlerimizi açıyoruz ve yatağından yeni kalkmış olan avangart caz
        müzisyeni Fred Madison’ın evinin interfonundan gelen gizemli “Dick Laurent öldü.” cümlesiyle birlikte kayıp
        otobanda ilerlemeye başlıyoruz.
        <br>
        <br>
        Sinemanın en iyi neo-noir filmlerinden biri olan Lost Highway (1997) karanlık sahneleri, etkileyici paranoyaları
        ve kontrolsüzlük hissiyle ilk dakikadan itibaren bizi olay örgüsünün içine almayı başarıyor. Bizler de klasik
        ‘femme fatale’ ikonunun ataerkil erkek kimliğine tehdit olup olmadığını David Lynch’in bakış açısıyla inceleme
        altına alıyoruz.
        <br>
        <br>
        Sinemaya neden 7. sanat denildiğini gösteren en iyi örneklerden biri olan Lost Highway, tıpkı bir sanat eserine
        bakınca herkesin farklı yorumlaması gibi izleyicinin de bu filmde kendi kurgusunu yaratmasını sağlıyor.
        Prensiplerine sıkı sıkıya bağlı olan Lynch’in röportajlarında filmlerine asla açıklık getirmemesi, izleyiciye,
        kendi payından çıkardığı gerçeği yansıttığını gösteriyor. Filmin içine yerleştirilmiş olan karanlık noktaların
        açığa çıkarılması tamamen seyirciye bırakılırken, satır aralarında yönetmenin alter egosunu keşfetme imkanı
        doğuyor.
        <br>
        <br>
        Müzikleriyle de başlı başına bir ekol olan film, Lou Reed’den Rammstein’a, David Bowie’den Nine Inch Nails’e
        kadar; filmi son derece başarılı kılan sürüyle önemli isme sahip. Çabalarını sadece kurgu için sınırlamayan
        Lynch, filmi için en uygun şarkıları da seçmiş. “I’m Deranged” parçasıyla açılışı yapan David Bowie, kapanışta
        da filme eşlik etmiş ve Lou Reed’in This Magic Moment’ı da ustaya saygı şeklinde yerleştirilip, filmin içinden
        bizlere göz kırpmış.
        <br>
        <br>
        Genel anlamda alt yapıyı oluşturan “psychogenic fugue” durumu, yani “kısa süreli hafıza kayıpları”nın yaşanması,
        filmi iki parçaya bölüyor.
    </p>

</body>

</html>